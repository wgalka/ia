````markdown
# Temat projektu

Krótki, zwięzły opis tłumaczący główny cel aplikacji, dla kogo jest przeznaczona i jakie jest jej główne zastosowanie.

Lista pytań pomocniczych:
1. Jaki problem rozwiązuje nasza aplikacja?
2. Jeśli istnieją podobne rozwiązania, to czym nasza aplikacja się wyróżnia?

## Uruchomienie projektu (developer)

Podaj użyte technologie w przejrzystej postaci (np. tabelka) wraz z linkami do oficjalnych stron. 
**Kluczowe:** Zawsze podawaj dokładne wersje technologii (np. `PHP 8.5`, `Laravel 13`, `MySQL 8.0`). Brak konkretnej wersji to częsty powód problemów z uruchomieniem starszych projektów na nowych maszynach.


### Wymagania programowe

Wypisz narzędzia niezbędne do zbudowania i uruchomienia projektu w trybie deweloperskim na czystym komputerze. Zwróć uwagę na:

- **System operacyjny** (np. Windows 11, macOS, Linux).
- **Środowisko uruchomieniowe / SDK** (np. PHP 8.5, Node.js v22+, Composer).
- **Silnik bazy danych** (np. MySQL 8.0, PostgreSQL 16).
- **Dodatkowe narzędzia** (np. Docker, Docker Compose, konkretny menedżer pakietów jak `npm` czy `composer`).

### Proces instalacji

Instrukcja "krok po kroku", która prowadzi za rękę. Zakładaj, że osoba uruchamiająca projekt nie zna użytego frameworka.
1. Jak pobrać projekt (np. `git clone <url>`).
2. Jak zainstalować zależności (np. `composer install`, `npm install`).

### Proces konfiguracji

Opisz wszystko to, co programista musi ustawić na swojej maszynie przed pierwszym uruchomieniem:
1. **Zmienne środowiskowe:** np. utwórz plik `.env` na podstawie `.env.example` i wpisz tam klucze API.
2. **Baza danych:** jak skonfigurować *connection string* (połączenie z bazą).
3. **Migracje:** komenda do stworzenia struktury bazy (np. `php artisan migrate`, `php artisan db:seed`).
4. **Dane początkowe (Seed):** jak wygenerować dane testowe i jakie są domyślne dane logowania dla konta administratora (login/hasło).

**Uruchomienie projektu w terminalu:** Podaj dokładną komendę, która uruchomi aplikację (np. `php artisan serve`, `npm run dev`) wraz z informacją, pod jakim adresem aplikacja będzie dostępna w przeglądarce (np. `http://localhost:8000`).

## Uruchomienie projektu (user)

Ta sekcja jest przeznaczona dla użytkownika końcowego, którego nie interesuje kod.
- Jeśli to aplikacja webowa: podaj link do opublikowanej aplikacji (zdeployowanej w sieci).
- Jeśli to aplikacja desktopowa/mobilna: opisz skąd pobrać gotowy instalator (np. plik `.exe`, `.apk` w zakładce Releases na GitHubie) i jak go zainstalować.
- Jakie są wymagania sprzętowe, aby aplikacja działała płynnie?

## Podręcznik użytkownika

W tej części skup się na **biznesowej stronie aplikacji** (najlepiej wspomagając się zrzutami ekranu z działającego projektu).
- Pokaż ścieżki użytkownika (tzw. *user flow*): "Jak dodać nowy produkt", "Jak opłacić zamówienie", "Jak wygenerować raport".
- Wyjaśnij zasady działania najważniejszych funkcji.
- Opisz role w systemie (co może zwykły klient, a jakie dodatkowe zakładki widzi administrator).
- Opisz przypadki brzegowe jakie system obsługuje np. wpisanie tekstu w pole przeznaczone dla liczb.
- Opisz jakie dane system przechowuje i udostępnia.
- Pokaż (np. na zrzutach ekranu), jak interfejs dostosowuje się do mniejszych ekranów (responsywność / wersja mobilna).
- Wyjaśnij, jak działa najważniejszy mechanizm aplikacji, np. filtrowanie danych, obliczanie sum, czy proces wysyłki formularza.

Każde zdjęcie powinno mieć opis, który wyjaśnia, co jest na zdjęciu.

## Plany rozbudowy

- Czego zabrakło w pierwszej wersji projektu?
- Jakie funkcjonalności mogłyby powstać w "v2.0" (np. integracja z płatnościami, system powiadomień mailowych)?
- Gdzie dostrzegacie potencjał na optymalizację (np. dodanie cache'owania, zmiana bazy danych)?
````